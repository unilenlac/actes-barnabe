<?xml version="1.0"?>
<!DOCTYPE TEI PUBLIC "TEI" "https://www.tei-c.org/release/xml/tei/custom/schema/dtd/tei_all.dtd">
<TEI>
	<teiHeader>
		<fileDesc>
			<titleStmt>
				<title>Acta Barnabae (Forme courte 3)</title>
			</titleStmt>
			<publicationStmt>
				<publisher>IRSB - Projet FNS « Éditer la littérature apocryphe chrétienne » </publisher>
				<pubPlace>Lausanne</pubPlace>
				<date>2017…</date>
			</publicationStmt>
		<sourceDesc>
			<msDesc>
				<msIdentifier>
					<country></country>
					<settlement></settlement>
					<repository></repository>
					<collection></collection>
					<idno></idno>
				</msIdentifier>
			</msDesc>
		</sourceDesc>
		</fileDesc>
		<revisionDesc status="transcription-inprocessing">
			<change />
		</revisionDesc>
	</teiHeader>
<text>
	<body>
		<div>
			<p>
				Eo tempore quo sanctam
				ecclesia graciam spiritus
				sancti suscepit, tercio uidelicet
				post domini passionem
				anno cum Paulo apostolo
				ad apostolatus celsitudinem,
				et predicacionem
				diuinitus electus est beatus
				Barnabas, uocante illos
				eodem spiritu sancto atque
				dicente. Segregate michi
				Barnabam et Saulum, in
				opus ad quod assumpsi eos.
				Sed qualiter
				iste dominus Barnabas,
				deuotissime fidem
				catholicam predicando, et
				infideles ab errore iniquitais
				redimendo, uel qualiter
				obprobria et contumelias
				pro Christi amore sustinuerit,
				dicere studeamus.
				Deinde quomodo per martirii
				palmam ad coronam
				glorie uenerit, per autenticam
				seriem, et auctoritatem
				Luce euangeliste,
				et Iohannis cognomento
				Marci discipuli eius, fideli
				narracione pandere
				curabimus.
				Denique iste est ille
				Barnabas sanctissimus,
				qui et Ioseph unus
				de septuaginta duobus
				discipulis domini saluatoris,
				qui secundum nominis
				sui presagium, tali
				nomine uocatus est.
				Nam Barnabas hebraice,
				latine filius consolacionis
				dicitur. Communiter
				autem cum sanctis apostolis
				degebat, et consolacionem
				maximam praebebat,
				inter eos uidelicet quibus
				erat cor unum et anima
				una.
				Sic enim scriptum
				est. Ioseph autem qui cognominatus
				est Barnabas ab
				apostolis quod est filius consolacionis,
				leuites Ciprius
				genere, cum haberet agrum
				uendidit illum, et attulit
				precium et posuit ante pedes
				apostolorum. Postmodum
				uero cum beatus Paulus
				conuersus esset ad fidei graciam,
				eodem secundo anno
				quo dominus passus est
				et resurrexit, iste beatissimus
				Barnabas in ipso inicio
				fideo eius illum apprehendere
				dignus fuit, et perducere
				ad apostolos, et narrauit
				illis quomodo in
				uia uidisset dominum,
				et quia loquutus sit ei, et
				quomodo in Damasco fiducialiter
				egerit in nomine
				domini Ihesu.
				Plane considerare et
				ammirari condecet
				quantum illum diuina
				gracia dilectum quantumque
				amabilem atque
				dignum habuit, quando
				inter tot discipulorum,
				cateruas non alium ad instruendum
				et docendum suum
				nouum militem miserit,
				nisi illum qui consolacionis
				filius dicebatur, scilicet
				ut illi Saulo qui nouus
				tyro, nouamque tyrocinii
				graciam perceperat,
				dulcem sancte trinitatis
				graciam, dulceque ministerium
				sagaciter ministraret.
				Denique donante deo cui
				dare non penitet umquam, quantum
				eius instruccio in nouum
				Christi militem fructificauerit,
				quantumque inter
				sanctos apostolos gloriosus
				enituerit audiamus.
				Peruenit autem sermo
				ad aures ecclesie, que
				erat Ierosolimis super istis
				et miserunt Barnabam
				Antiochiam. Qui cum uenisset
				et uidisset graciam
				dei gauisus est, et hortabatur
				omnes manere in domino
				quia erat uir bonus, et
				plenus spiritu sancto et fide
				et apposita est turba multa
				domino.
				Non qui illum cognouerant
				sancti
				apostoli esse uirum bonum,
				sed quod est gloriosus atque
				beatius, plenum spiritu
				sancto scientes, ideo illum
				ad predicandum mittere
				studuerunt. Ideoque espiritus
				et turbam multam
				subicere, atque ad cognicionem
				domini Iesu
				Christi mirabiliter perducere
				dignatus est. Sed quia
				non solummodo isto
				domino adquirere cupiebat,
				sed nec nouum tyronem
				obliuioni tradere,
				uolens inhyanti studio
				illum sibi comitem ad
				predicandum sumere studens,
				profectus est inquid
				euuangelista Tharsum
				ut quereret Saulum. Quem
				cum inuenisset Antiochiam
				perduxit, et annum
				totum conuersati sunt
				in ecclesia, et docuerunt turbam
				multam, ita ut cognominarentur
				primum
				Antiochie, discipuli christiani.
				Uerum qui non
				tantummodo in predicacionis
				gracia, sed etiam
				in hospitalitatis misericordia benignus
				extiterat, cum
				sancti apostoli elemosinam
				Ierosolimis curarent
				destinare, illum pre omnibus
				et inter omnes eligere
				statuerunt. Sic enim astruit
				euuangelista. Discipuli
				autem prout quisque
				habebat in ministerio,
				proposuerunt mittere
				habitantibus in Iudeam
				fratribus, quod et fecerunt,
				mittentes ad seniores per
				manus Barnabe et Sauli.
				Interim quantum obediencia
				talis, talisque elemosinarum
				uirtus
				domino deo placuerit, quantamque
				uicissitudinem exinde
				postquam reuersi sunt
				in Antiochiam perceperunt,
				sequens lectio demonstrat.
				Barnabas autem et Saulus
				reuersi sunt ab Ierosolimis,
				expleto ministerio, assumpto
				Iohanne qui cognominatus
				est Marcus.
				Erant autem in
				ecclesia que erat Antiochie
				prophete et doctores,
				in quibus Barnabas et
				Saulus. Ministrantibus
				illis domino et ieiunantibus,
				dixit spiritus sanctus.
				Segregate michi Barnabam
				et Saulum, in opus
				ad quod assumpsi eos.
				Ecce beato Barnabe apostolo
				tam magnifica dona tribuit
				diuina gracia pro
				digno munere, quia antiquum
				hostem rite prostrauit
				scilicet ut spiritus
				almificus eum deuote
				uocaret, mittere ad populum
				celestia dicta ferentem.
				Sicque beatus apostolus
				post multos agones et diuturna
				certamina pro
				Christi amore passus migrauit
				ad gaudia sempiterna.
				Impii autem Iudei
				non saciati de necce illius
				zelo diu concitati tulerunt
				sacratissimum corpus
				eius in locello plumbeo
				recludentes in mare precipitare
				disponebant.
				Interim ego Iohannes
				qui et Marcus,
				una cum Timone
				et Rodone occulte nocturnis
				horis tulimus illud,
				et collocauimus in cripta
				que olim fuerat habitacio
				Iebuseorum, tercio ydiis
				iunii, hoc est undecima
				die huius mensis, propter
				hanc itaque collocacionem
				plurimis annorum
				curriculis uenerabile corpus
				eius latuit, nec inueniri
				a christocolis ualuit. Sed
				tempore Zenonis imperatoris,
				et sancti Gelasii pape
				eodem sanccto apostolo
				reuelante inuentum est,
				atque cum hymnis et laudibus
				mirifice collocatum
				est, ad honrem et gloriama
				domini nostri Ihesu Christi,
				qui cum patre et spiritu
				sancto uiuit et regnat
				Deus, per infinita secula
				seculorum, amen.
			</p>
		</div>
	</body>
</text>
</TEI>
