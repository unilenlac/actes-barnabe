<?xml version="1.0"?>
<!DOCTYPE TEI PUBLIC "TEI" "https://www.tei-c.org/release/xml/tei/custom/schema/dtd/tei_all.dtd">
<TEI>
	<teiHeader>
		<fileDesc>
			<titleStmt>
				<title>Acta Barnabae (Forme courte 28)</title>
			</titleStmt>
			<publicationStmt>
				<publisher>IRSB - Projet FNS « Éditer la littérature apocryphe chrétienne » </publisher>
				<pubPlace>Lausanne</pubPlace>
				<date>2017…</date>
			</publicationStmt>
		<sourceDesc>
			<msDesc>
				<msIdentifier>
					<country></country>
					<settlement></settlement>
					<repository></repository>
					<collection></collection>
					<idno></idno>
				</msIdentifier>
			</msDesc>
		</sourceDesc>
		</fileDesc>
		<revisionDesc status="transcription-inprocessing">
			<change />
		</revisionDesc>
	</teiHeader>
<text>
<body>
	<div>
				Beatissimi Barnabe gloriosum
				agonem, et ueneranda magnalia declarantes, ex
				autentica auctoritate Luce  euangeliste, breuiter
				deflorare	 curauimus. Sed quia isdem Lucas sequendo
				beatum Paulum apostolum, sancti Barnabe finem cernere
				non ualuit,   quo ordine ad coronam martirii peruenit,  ex greco
				eloquio   Iohannes id est Marcus exadelphi, eius transferentes sensum
				magis quam uerba sequentes fideliter declaremus.
				Ego Iohannes qui et Marcus, famulus domini nostri Iesu Christi,
				discipulus uero sanctorum apostolorum Pauli et Barnabe,  mistica
				dei opera que diuiniter uidi,  et diligenter cognoui, gradiendo scilicet cum
				praedictis apostolis,   et famulando in ministerio illorum, omnibus fidelibus
				in Christi ecclesia commorantibus, per gratiam dei fideliter pando.
				Redemptor et saluator noster dominus Ihesus Christus, antequam de interitu Sathane
				triumphans uictor et exultans penetraret regna polorum,  sancta ecclesia
				quam precioso suo sanguine acquisiuit, per beatos apostolos et
				apostolicos uiros immobiliter muniens fundauit,  mirabiliter corroborans
				solidauit,  scilicet ut ipsa inuiolata semper maneret,  et illorum
				predicatione, nouam sibi progeniem, plurimosque filios aggregaret.
				Ex quorum consortio et collegio extans beatissimus Barnabas,
				tanto deuotissime pro ipsa decertare studuit, quanto diuinitus per
				spiritus sancti gratiam, cum beato Paulo apostolo, ad apostolatus
				gloriam, uocatum se esse cognouit.
				Denique cum essem ethnicus et famulator ydolorum  scilicet in ministerio
				cum illis quondam pontificis nephandissimi templi
				Iouis, annuente gratia domini nostri Iesu Christi, baptizatus sum per
				beatum Paulum et Barnabam,  qui digni fuerant uocatione dei, in
				loco  qui dicitur Yconium. Postquam uero sacrum baptismum suscepi,
				uidi in uisione uirum splendidum atque mirabilem,  amictum
				stola candida,  qui dixit michi. Constans esto Iohannes,  et
				crede firmiter, quoniamquidem amodo non Iohannes, sed Marcus
				id est excelsus uocaberis,  et gloriam excellentie tue ubique predicari
				et glorificari oportet, pro eo scilicet,  quia tenebre que hactenus fuerunt
				in te,  penitus fugate sunt,  et data est tibi gratia et intellectus,
				ut cognoscas misteria dei omnipotentis. Cernendo
				itaque hanc reuelationem obstupui fateor et euigilans procidi ad
				pedes beati Barnabe, ac seriatim illi omnia que a predicto uiro
				cognoui professus sum.
				Interea beatus Paulus non ibi erat,  quando hec secreta dei sancto
				Barnabe 	pandere studebam.  Postquam uero idem  Barnabas diligenter
				animaduertit nostram reuelationem,  commonuit me dicens.
				Precaue diligenter,  et pone custodiam ori tuo,  ne alicui uirtutem
				misterii quam uidisti asseras. Nam michi similiter hac
				nocte apparuit dominus Ihesus Christus dicens. Constans esto Barnaba,
				credendo uerissime,  quoniam pro sancta deuotione, qua reliquisti
				generationem tuam, et tradidisti animam tuam pro nomine meo
				in ea perseuerando, premia eterna percipies. Attamen conuoca
				Iohannem ministrum tuum, quoniamquidem et ipse uidit similiter
				quedam misteria. Interim conserua omnia  que uidisti et
				audisti,  quia ueniet tempus  quando manifestus appareas.
				Hanc commonitionem  ab illo percipiendo  commorati sumus
				in predicto Yconio per dies aliquot.
				In illo autem loco, erat quidam homo iustus et timoratus,  qui
				nos hospicio recepit,  et hospitalitatem exhibuit,  cuius domum
				beatus Paulus placide benedixit. Deinde uenimus Seleuciam,
					in qua mansimus tribus diebus
				inde nauigantes uenimus Cyprum,  eramusque in ministerio
				illorum, donec ex Cypro egrederemur. Exeuntes autem de Cypro, uenimus
				Pergen Pamphilie. Illis autem abeuntibus ad predicandum,
				commoratus sum ibi mensibus duobus. Cumque disponerem ego
				Marcus ire in partes occidentis, prohibuit me spiritus sanctus.
				Et cum audissem quod sancti apostoli Paulus et Barnabas Anthiochie
				essent,  continuo perrexi ad illos. Inuenique beatum Paulum
				fatigatum ex itinere, atque in grabbato requiescentem. Qui cum
				me cerneret  gauisus est,  sed arguere me cepit pro eo  quod moram
				fecissem uenire de Pamphilia,  et detinuissem libros predicationis.
				Recreati autem ex itinere ceperunt predicare uerbum
				domini,  ad quorum predicationem, populi Iudeorum atque gentilium
				illuminati, crediderunt in dominum Christum. Expleta autem namque predicatione
				statuerunt ut ad predicandum  mouentur,  et tunc demum reuerterentur
				ad Cyprum,  ut uisitarent ecclesias,  in quibus uerbum
				domini predicauerant. Sed beatus Barnabas exorabat  ut prius iret
				in Cyprum ad uisitandos parentes suos,  et postea in Iherusalem
				communiter pergerent. Inter hec autem angelica uisio  per noctem
				facta est beato Paulo apostolo dicens. Celerius propera Iherusalem,
				nec moram facias,  quoniamquidem fratres ualde prestolantur
				aduentum tuum. Quod cum beato Barnabe panderet  ait.
				Quia uoluntati dei contradicere non expedit,  fiat uoluntas
				domini.  Tantum obsecro  intercede pro me ad dominum,  ut decertatio
				mea fiat acceptabilis in conspectu eius, qua famulati sumus
				in ministerio  quod datum est nobis. Nunc autem propero Cyprum,
				ibique finem complebo uite,  faciem tuam amplius prohdolor corporaliter
				non uisurus.
			Hec proloquens sanctus Barnabas
			procidit ad pedes beati Pauli et fleuit diu amare. Cuius
			dolori beatus Paulus compatiens, noli inquit merere frater,
			non enim hoc sine misterio diuino agitur. Namque apparuit michi
			hac nocte dominus dicens : ne prohibeas Barnabam ire Cyprum,
			quoniam illic preparata est gratia domini erat,
			ad illuminationem
			multorum, et sacrum martirium perficiendum, tu autem perge
			Iherusalem, ad loca sacra uisenda. Tunc positis genibus orantes,
			et osculantes inuicem uale fecimus.  Et nauigantes Laodiciam,
			decertantes  ut pergermus Cyprum.  Deinde uenimus
			in ciuitatem que uocatur Anemoria,  in qua inuenimus quosdam
			uiros quamquam ethnicos, tamen sagacitate pollentes,  qui nos
			intuentes,  sagaciter interrogare ceperunt dicentes. O uiri qui estis
			unde et quo ? uel que res uos attulit in nostris horis ? Animaduertens
			autem beatus Barnabas illorum sagacitatem,  sagaciter eis respondere
			studuit.  Si inquit cupitis nosce,  qui sumus  unde et quo,  uel
			quam ob rem uenimus,  scitote quoniam sumus famuli domini nostri
			Ihesu Christi, uenientes ab Iherosolimis ad predicandum nomen eius,
			quia ipse est filius dei omnipotentis, et qui crediderit in illum
			non morietur,  sed uitam percipiet sempiternam. Uerumptamen si
			hoc uere cognoscere cupitis,  exuite uos uestimentis  que ueterascunt
			et pereunt, et induimini uestibus que non pereunt, sed gloriose
			et splendide permanent in eternum.
				Hec audientes attoniti ualde compuncti sunt corde,  admirantes
				et dicentis,  mira res  quam dicitis.  Quis enim deus
				prepotens talia prebere ualet ? Ad hec beatus apostolus. Si enim
				consequi uultis  que dicimus,  confitemini peccata uestra, credentes
				in dominum Ihesum Christum percipientes sacrum baptismum,  et proculdubio
				accipietis  que uobis promittimus. Cumque illi spopondissent
				cuncta patrare  breuiter sancte trinitatis misterium exponendo,
				descendit cum illis in fonte,  et baptizauit eos in nomine
				patris et filii et filii et spiritus sancti religionis.
	</div>
</body>
</text>
</TEI>
