<?xml version="1.0"?>
<!DOCTYPE TEI PUBLIC "TEI" "https://www.tei-c.org/release/xml/tei/custom/schema/dtd/tei_all.dtd">
<TEI>
	<teiHeader>
		<fileDesc>
			<titleStmt>
				<title>Acta Barnabae (Forme courte 1)</title>
			</titleStmt>
			<publicationStmt>
				<publisher>IRSB - Projet FNS « Éditer la littérature apocryphe chrétienne » </publisher>
				<pubPlace>Lausanne</pubPlace>
				<date>2017…</date>
			</publicationStmt>
		<sourceDesc>
			<msDesc>
				<msIdentifier>
					<country></country>
					<settlement></settlement>
					<repository></repository>
					<collection></collection>
					<idno></idno>
				</msIdentifier>
			</msDesc>
		</sourceDesc>
		</fileDesc>
		<revisionDesc status="transcription-inprocessing">
			<change />
		</revisionDesc>
	</teiHeader>
<text>
<body>
	<div>
		<head type="initial">
			Passio sancti Barnabe apostoli.
		</head>
		<p>
			Redemptor et saluator noster
			dominus Iesus Christus antequam de interitu
			Satane triumphans uictor
			et exultans penetraret regna polorum,
			sanctam ecclesiam quam pretioso sanguine
			suo adquisiuit, per beatos  et apostolicos
			uiros immobiliter fundauit, et mirabiliter
			corroborans solidauit. Ergo
			cum sanctorum apostolorum natalitia celebramus,
			dignum equidem atque salutare uidetur
			ut beati Barnabe natalicia deuotis
			celebremus. Quoniamquidem, et non est in ordine
			apostolatus eorum,  non tamen deest
			de cathalogo, praedicationis quia excellentiam
			miraculorum  sicut Lucas euangelista
			refert in actibus apostolorum mirabiliter
			patrauit. Nam eo fere  tempore
			quo sancta ecclesia gratiam sancti spiritus suscepit,
			tertio uidelicet post passionem
			domini	anno, cum Paulo apostolo,  adaptatus
			celsitudinem, et praedicationem diuinitus
			electus est, uocante illos eodem spiritu
			sancto, atque dicente. Segregate mihi Barnabam,
			et Saulum, in opus quod assumpsi eos.
			Sed qualiter uir iste domini Barnabas
			deuotissime fidem catholicam
			praedicando et infideles  ab errore iniquitatis
			redimendo obprobria, et contumelias
			pro Christi amore sustinuerit,
			dicere studeamus. Quodam tempore
			dum uenisset in locum  in quo ethnici
			uiri et femine ludendo nudi currebant,
			indignatus super tale facinus beatus
			Barnabas,  maledixit continuo templum,
			statimque pars templi funditus
			corruit,  magnaque contricio ex ethnicis
			facta est,  qui sub ruina ipsa
			mortui sunt. Ceteri autem qui euaserunt,
			fugerunt in templum Apollinis.
			Introeunte autem eo in Salaminam,
			inuenit synagogam Iudeorum, quam
			exortari cepit et per euangelium sancti Mathei,
			Christi gratiam introducere. At quidam
			Bariesus et plurimi Iudeorum, hoc comperientes
			omnem maliciam iniquitatis sue
			ostendentes, seditione facta contra
			sanctum apostolum, fecerunt eum  comprehendere,
			et querebant tradere consuli, eiusdem
			Salimine ciuitatis, affligentes
			eum multis
			suppliciis et uariis cruciatibus.
			Post hec autem  ligantes funem
			in collo eius, nocturno tempore dilaceratum,
			a synagoga in ipodromum
			pertraxerunt,  et deinde foris portam,
			circumdantesque illum igne crudeliter
			cremauerunt.  Sicque beatus apostolus
			post multos agones et diuturna
			certamina, pro Christi amore adustus,
			migrauit ad gaudia sempiterna. Impii
			autem Iudei non satiati de nece illius,
			zelo diu concitati, tulerunt sacratissimum
			corpus eius, et in locello
			plumbeo
			recludentes in mare praecipitare disponebant.
			Interim ego Iohannes qui et Marcus occulte
			nocturnis horis tulit illud, et
			collocaui in cripta, quȩ olim fuerat
			habitatio Mebuseorum, iii idus iunii.
		</p>
	</div>
</body>
</text>
</TEI>
