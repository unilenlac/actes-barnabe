<?xml version="1.0"?>
<!DOCTYPE TEI PUBLIC "TEI" "https://www.tei-c.org/release/xml/tei/custom/schema/dtd/tei_all.dtd">
<TEI>
	<teiHeader>
		<fileDesc>
			<titleStmt>
				<title>Acta Barnabae (BHL983)</title>
			</titleStmt>
			<publicationStmt>
				<publisher>IRSB - Projet FNS « Éditer la littérature apocryphe chrétienne » </publisher>
				<pubPlace>Lausanne</pubPlace>
				<date>2017…</date>
			</publicationStmt>
		<sourceDesc>
			<msDesc xml:id="">
				<msIdentifier>
					<country></country>
					<settlement></settlement>
					<repository></repository>
					<collection></collection>
					<idno></idno>
				</msIdentifier>
			</msDesc>
		</sourceDesc>
		</fileDesc>
		<revisionDesc status="transcription-inprocessing">
			<change />
		</revisionDesc>
	</teiHeader>
<text>
<body>
	<div>
		<milestone n="titre-principal" />
		<milestone n="titre-partie2" />
<milestone n="2.2" />
		<p>
Iohannes igitur qui et Marcus famulus domini nostri Iesu Christi, discipulus uero sanctorum apostolorum Pauli et Barnabae mystica dei opera qua
diuinitus uidi et diligenter cognoui gradiendo scilicet cum praedictis apostolis sanctis
et famulando in ministerio eorum de omnibus fidelibus in Christi ecclesia commorantibus per gratiam domini fideliter pando. Denique cum essem ethnicus et famulator
ydolorum : commorando scilicet in ministerio Cyrilli quondam pontificis nefandissimi
templi Iouis annuente gratia domini nostri Iesu Christi baptizatus sum per beatum
Paulum et Barnabam : qui digni fuerunt uocatione dei in loco  qui dicitur Yconium.
<milestone n="2.3" />
Postquam uero sacrum baptismum suscepi : uidi in uisione uirum splendidum atque
mirabilem : amictum stola candida : qui dixit mihi. Constans esto Iohannes : et
crede fiducialiter quoniamquidem amodo non Iohannes sed Marcus id est excelsus uocaberis
: et gloriam excellentiae tuae ubique praedicari : et glorificari oportet : pro eo
scilicet : quia tenebrae quae hactenus fuerunt in te : penitus effugatae sunt. Et data
est tibi gratia et intellectus : ut cognoscas mysteria dei omnipotentis.
<milestone n="2.4" />
Cernendo
itaque hanc reuelationem obstupui fateor et euigilans, procidi ad pedes beati Barnabae ut seriatim illi omnia
quae a praedicto uiro cognoui professus sum. Interea beatus Paulus non ibi erat :
quando haec secreta dei pandere studebam beato Barnabe. Postquam uero idem beatus
Barnabas diligenter animaduertit nostram reuelationem : commonuit me dicens.
Praecaue diligenter : et pone custodiam ori tuo : ne alicui uirtutem mysterii quam
uidisti asseras. Nam et mihi similiter hac nocte apparuit dominus Iesus Christus
dicens. Constans esto Barnabas credendo uerissime : quoniam pro sancta deuotione
qua reliquisti generationem tuam et tradidisti animam tuam pro nomine meo in ea
perseuerando praemia aeterna percipies. Attamen conuoca Iohannem ministrum tuum
quoniamquidem ipse similiter uidit quedam mysteria. Interim conserua omnia : quae
audisti et uidisti : quia ueniet tempus : quando manifestus appareas.
<milestone n="2.5" />
Hanc commonitionem  ab illo percipiendo,
commorati sumus in praedicto Yconio per dies aliquod : in quo erat quidam
homo iustus et timoratus : qui nos recepit : et hospitalitatem benigne exhibuit : cuius
domum beatus Paulus placide benedixit. Deinde uenimus Seleutiam,  in qua mansimus diebus tribus inde nauigantes pergeremus Cyprum :
eramque in ministerio eorum donec egrederemur ex Cypro. Exeuntes autem de Cypro uenimus Pergen Pamphiliae. Illis autem abeuntibus ad praedicandum : commoratus sum ibi mensibus
duobus. Cumque disponerem ire in partes occidentis : prohibuit me spiritus sanctus.
Igitur cum audissem quod idem sancti apostoli Paulus et Barnabas Antiochiae
essent : continuo perrexi ad illos.
<milestone n="2.6" />
Inuenique beatum Paulum fatigatum ex itinere :
et in grabato requiescentem. Qui cum me cerneret : gauisus est. Sed arguere coepit
me pro eo : quod moram fecissem uenire de Pamphylia : et detinuissem libros praedicationis. Recreati autem ex itinere coeperunt praedicare uerbum domini. Ad
quorum praedicationem plurimi Iudeorum atque gentilium illuminati crediderunt in
dominum Iesum Christum.
<milestone n="2.7" />
Expleta namque praedicatione statuerunt ire ad praedicandum
in orientem : et tamen demum reuertere ad Cyprum : ut uisitarent ecclesias :
in quibus uerbum domini praedicauerunt. Sed beatus Barnabas exorabat : ut prius
iret in Cyprum ad uisitandos parentes suos : et postea communiter Hyerusalem pergerent. Inter haec autem angelica uisio  per noctem facta est beato Paulo dicens.
Celerius propera Hyerusalem : nec moram facias : quoniamquidem fratres ualde
praestolantur aduentum tuum.
<milestone n="2.8" />
Quod cum beato Barnabae panderet : ait : Quia uoluntati
dei contradicere non expedit : fiat uoluntas domini.
<milestone n="2.9" />
Tantum obsecro : intercede
pro me ad deum : ut decertatio mea fiat acceptabilis in conspectu eius secundum
 deuotionem : quia famulati sumus in ministerio : quod datum est nobis. Nunc autem
propero Cyprum : ibique finem complebo uitae : faciem tuam heu prodolor corporaliter
non uisurus. Haec proloquens procidit ad pedes eius et flaeuit diu amare :
<milestone n="2.10" />
cuius dolori beatus Paulus compatiens noli inquit merere frater : non enim hoc
sine misterio diuino agitur. Namque apparuit mihi hac nocte dominus dicens.
 Ne prohibeas Barnabam ire in Cyprum : quoniam illic praeparata est ei gratia dei :
ad illuminationem multorum et sacrum martirium perficiendum. Tu autem perge
Hyerusalem ad loca sacra uisenda. Tunc positis genibus orantes : et osculantes
nos inuicem uale fecimus :
<milestone n="2.11" />
et nauigantes descendimus Laodiciam decertantes : ut
ueniremus Cyprum.
<milestone n="2.12" />
Deinde uenimus in ciuitatem quae uocatur Anemoria : in qua
inuenimus quosdam uiros quamquam ethnicos tamen sagaciter pollentes : qui nos
cernentes sagaciter interrogare coeperunt dicere : uiri qui estis ? Unde ? Quo ?
uel quae res attulit uos in nostris oris ? Animaduertens autem beatus Barnabas
illorum sagacitatem : sagaciter eis respondere studuit : Si nosse inquit cupitis : qui
nos sumus : unde et quo : uel quam ob rem uenimus : scitote : quia famuli sumus
domini nostri Iesu Christi creatoris caeli et terrae. Uenientes autem ab Hierosolimis
pergimus ubique ad praedicandum nomen eius : quia ipse est filius dei omnipotentis
qui crediderit in illum : non morietur : sed uitam percipiet sempiternam. Uerumtamen
si cognoscere cupitis : exuite uos uestimentis : quae ueterescunt : et
pereunt et induimini uestibus quae non pereunt sed gloriosa et splendida permanent in aeternum. Haec audientes attoniti ualde compuncti sunt corde
admirantes et dicentes. Mira res : quam dicitis.  Quis enim deus praepotens talia
praebere ualet ? Ad haec beatus apostolus. Si enim consequi uultis  quae dicimus,  confitemini
peccata uestra credentes in dominum Iesum Christum et percipientes sacrum
baptismum : et proculdubio accipietis : quae uobis promittimus.
<milestone n="2.13" />
Cumque illi sponderent cuncta se uelle patrare : breuiter sanctae trinitatis mysterium exponendo
descendit cum illis in fontem : et baptizauit eos in nomine patris et filii et spiritus sancti :
induitque uestibus sanctae religionis. Cum autem se cognouissent esse christicolas :
et uirtutem se accepisse spiritus sancti : coeperunt gaudere : et glorificare dominum
Christum. Conferentes autem quaedam subsidia conuocatis pauperibus distribuit
apostolus illis : prout cuique opus erat instruens et commonens : ut permanerent in
gratia dei  quam perceperant.
<milestone n="2.14" />
Nauigantes autem peruenimus Cyprum : ibique inuenimus
Timonem et Aristonem famulos domini.
<milestone n="2.15" />
Timon autem  urebatur magnis
febribus. Cui cum manus imposuisset beatus Barnabas  et sacrum euangelium per
inuocationem saluatoris domini, statim febris fugata est et adeo corroboratus est
ut continuo nos cum gaudio sequeretur. Ex doctrina namque sanctorum apostolorum
beatus Barnabas euangelium sancti Mathei apostoli secum ferebat : et ubicumque
inueniebat infirmos : ponebat illud super illos : et continuo sanabantur.
<milestone n="2.16" />
Exeuntes
autem inde inuenimus uirum nomine Eraclium :
<milestone n="2.17" />
quem beatus Paulus apostolus
cum sancto Barnaba baptizauerat : et recepto spiritu sancto episcopum ordinauerat
ad commonitionem fidelium. Hic nos cum gaudio excipiens hospitalitatem praecipuam
exhibuit.
<milestone n="2.18" />
Post haec autem inuenimus quemdam uirum nomine Rodonem quamuis
ethnicum tamen iustum atque benignum.  Huic cum beatissimus apostolus sanctam
fidem exponeret : continuo credidit in deum : et baptizatus secutus est nos. His ita
gestis obuium habuimus impium et maleficum Iudeum nomine Bariesus : quem olim beatus
Paulus lumine priuauerat. Hic namque cum cognouisset beatum apostolum malicia
commotus prohibuit nos introire in Paphum.
<milestone n="2.19" />
Proinde reuertentes inuenimus locum :
in quo ethnici uiri et femine ludendo nudi currebant. Haec cum uidisset beatus
Barnabas indignatus est super tale facinus : maledixit continuo templum : Statimque
pars orientis funditus corruit : magnaque contritio ex ethnicis facta est : qui sub ruina
ipsa mortui sunt. Caeteri autem qui euaserunt : fugerunt in templum Apollinis.
Nemo itaque miretur : quod praedictus Bariesus postquam a beato Paulo apostolo
lumine priuatus fuerat : uisum receperit : cum non illum perpetualiter sed ut conuerteretur
ad tempus percusserit dicens. Eris caecus usque ad tempus. Ergo
liquidius constat : ut ad precem Sergii proconsulis per beatum Paulum apostolum
conuersus lumen receperit. Postmodum uero sicut ille Simon magus apostatando transgressor
fieret.
<milestone n="2.22" />
Introeuntibus itaque nobis in Salaminam : inuenimus synagogam
Iudeorum in qua beatus apostolus exortare coepit : ut per euangelium sancti Mathei
apostoli Christi gratiam introducere.
<milestone n="2.23" />
Haec dum praefatus comperisset Bariesus : et
quia plurimi Iudeorum recepissent praedicationem sancti apostoli : omnem maliciam
iniquitatis suae ostendit : et seditione facta contra sanctum apostolum comprehenderunt
eum : et quaerebant tradere consuli eiusdem Salamine ciuitatis : affligentes
eum multis suppliciis et uariis cruciatibus. De hinc cum iam maceratum et
quassatum poenis ducerent ad iudicandum : accidit : ut ueniret in eadem Cyprum uir quidam magnus et praepotens nomine Eusebius scilicet de progenie Neronis imperatoris. Comperientes autem Iudei aduentum eius uerentes nimium : ne illum eriperet
de manibus illorum ligantes funem in collo eius nocturno tempore dilaceratum a
synagoga in hipodromum pertraxerunt : et inde foris portam. Post haec autem circumdantes
illum igne crudeliter cremauerunt. Sicque beatus apostolus post multos
agones et diuturna certamina pro Christi amore adustus migrauit ad gaudia sempiterna. Impii autem Iudei non satiati de nece illius zelo odii concitati tulerunt sacratissimum
corpus eius : et in locello plumbeo recludentes in mare praecipitare disponebant.
<milestone n="2.24" />
Interim ego praefatus Iohannes qui et Marcus una cum praedictis Timone
et Rodone occulte nocturnis oris tulimus illud : et collocauimus in criptam : que
olim fuerat habitatio Iebuseorum tertio idus iunii : hoc est undecima die ipsius
mensis.
<milestone n="epilogue" />
Propter hanc itaque occultam collocationem plurimis annorum curriculis uenerabile
corpus eius latuit : nec inueniri a christicolis ualuit. Sed deus omnipotens qui non
patitur occultari gloriam sanctorum suorum, tempore Zenonis imperatoris
et sancti Gelasii papȩ eodem sancto apostolo reuelante inuentum est : atque cum hymnis et
laudibus mirifice collocatum.  Ad honorem et gloriam
domini nostri Iesu Christi : qui cum patre et spiritu sancto uiuit : et regnat per
omnia saecula saeculorum Amen.
		</p>
	</div>
</body>
</text>
</TEI>
