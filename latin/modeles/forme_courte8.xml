<?xml version="1.0"?>
<!DOCTYPE TEI PUBLIC "TEI" "https://www.tei-c.org/release/xml/tei/custom/schema/dtd/tei_all.dtd">
<TEI>
	<teiHeader>
		<fileDesc>
			<titleStmt>
				<title>Acta Barnabae (Forme courte 8)</title>
			</titleStmt>
			<publicationStmt>
				<publisher>IRSB - Projet FNS « Éditer la littérature apocryphe chrétienne » </publisher>
				<pubPlace>Lausanne</pubPlace>
				<date>2017…</date>
			</publicationStmt>
		<sourceDesc>
			<msDesc>
				<msIdentifier>
					<country></country>
					<settlement></settlement>
					<repository></repository>
					<collection></collection>
					<idno></idno>
				</msIdentifier>
			</msDesc>
		</sourceDesc>
		</fileDesc>
		<revisionDesc status="transcription-inprocessing">
			<change />
		</revisionDesc>
	</teiHeader>
<text>
<body>
	<div>
		<head type="initial">
			Barnabe apostoli
		</head>
		<p>
			Ioseph qui cognominatur Barnabas
			quod in sermone latino sonat filius consolationis,
			cum primum apostolos domini praedicantes
			audierat, suoque cordi fides catholica sane
			illuexerat, agrum unum quem habebat
			uendidit, tulitque precium ad pedes
			apostolorum, orans eorum fieri eterne salutationis
			particeps. Et quoniam scriptum est quod dominus uocat
			et iustificat, hoc et magnitudo glorificat,
			impleuit eum dominus spiritus sapiente et
			intellectus, et donauit multam gratiam
			praedicationis, qui pro
			ea  connumeratus inter apostolos
			factus est unus  ex lxxii
			discipulis Christi. Hic
			est etiam ille discipulus, qui primo beati
			Pauli apostoli conuersionis anno ipsum comprehendere
			et ad ceteros  apostolos ducere dignus
			habitus est. Narrauitque illis domini apostolis
			qualiter dominus Iesus Christus huic beato Paulo
			in uia qua ibat Damascum apparuerit,
			et quoniam eum corripiendo conuerterit,
			quomodo et hi demum in iudaismo non
			profitiens, plerumque sinagogas Iuderorum
			in Christi nomine confuderit. Non etiam absurde
			hi domini famulus filius consolationis est
			appelatus, nam ipsum Paulum in nouella
			conuersione sua est consolatus, quem et primum
			informauit ad uerbum domini praedicandum.
			Cumque hic cum ipso apostolo postea fuisset
			aliquo tempore conuersatus, praedicans cum
			eo in Antiochia, et in multis aliis
			regionibus uerbum domini, tandem cognouit
			a Paulo separari debere, iuxta id
			quod hac uoce ueritatis significatum est
			eis. Separate mihi Barnabam et Paulum
			in opus ministerii ad quod assumpsi
			eos. Igitur Paulo pros inuicem fratres ualedixerunt,
			et alter alterius gentia deosculans
			se domino mutuis orationibus
			commendabant, et ita separati sunt
			ab inuicem non amplius corporaliter se  uisuri.
			Tunc Paulus adiit Iherosolimam
			et Barnabas reuersus est in Ciprum,
			insulam de qua ipse natus fuerat.
			Cumque in praedicta insula Barnabas pro ea
			aliquo tempore commoratus fuisset, iugi
			praedicationis insistens, aliqua dierum
			insidus impiorum circumdatus est. Qui eum  comprehendentes,
			quouisque exspirauit ita distraxerunt.
			Quid plura? Nondum illi satiati
			in sanguine amici domini, corpus
			tunc sacrum igne conburentes in cineres
			redegerunt, quos cineres in plumbeo
			locello recludebant ut mane
			praecipitarent in undas maris, ne
			christiani secundum hunc sibi martirem facerent.
			Sed iniquum hi eorum consilium diuina
			clementia hi modo immutare
			dignata est. Uenerunt de nocte
			uenerabiles uiri christiani. Rado, Thimo,
			et Iohannes, qui subleuantes praefatum locellum
			cum sacris cineribus, commendauerunt
			sepulture cum ymnis et laudibus
			in quadam cripta, que olim habitatio
			Iebuseorum fuerat.
		</p>
	</div>
</body>
</text>
</TEI>
