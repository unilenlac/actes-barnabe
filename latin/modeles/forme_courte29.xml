<?xml version="1.0"?>
<!DOCTYPE TEI PUBLIC "TEI" "https://www.tei-c.org/release/xml/tei/custom/schema/dtd/tei_all.dtd">
<TEI>
	<teiHeader>
		<fileDesc>
			<titleStmt>
				<title>Acta Barnabae (Forme courte 29)</title>
			</titleStmt>
			<publicationStmt>
				<publisher>IRSB - Projet FNS « Éditer la littérature apocryphe chrétienne » </publisher>
				<pubPlace>Lausanne</pubPlace>
				<date>2017…</date>
			</publicationStmt>
		<sourceDesc>
			<msDesc>
				<msIdentifier>
					<country></country>
					<settlement></settlement>
					<repository></repository>
					<collection></collection>
					<idno></idno>
				</msIdentifier>
			</msDesc>
		</sourceDesc>
		</fileDesc>
		<revisionDesc status="transcription-inprocessing">
			<change />
		</revisionDesc>
	</teiHeader>
<text>
<body>
	<div>
		<p>
		Beatus Barnabas qui et Ioseph Ciprius genere, eo fere tempore
				quo sancta  ȩcclesia gratiam spiritus sancti suscepit, tertio 	uidelicet  post domini passionem
				anno, cum Paulo ad apostolatus celsitudinem et gentium predicationem
				uocante  spiritu sancto  electus est.  Qui qualiter quamque perfecte
				in assignato sibi diuinitus ministerio desudauerit, Lucas euangelista
				in actibus apostolorum luculento sermone declarat. Quomodo uero per martirii
				palmam ad coronam gloriȩ uenerit Iohannes discipulus eiusdem
				Barnabe 		cognomento Marcus,  fideli relatione ostendit.
				Idem  enim Lucas
				beato apostolo Paulo in predicatione semper coherens,  sancti Barnabe  finem cernere
				non ualuit.
				Barnabas igitur cum esset apud Ichonium cum beato Paulo
				apostolo, apparuit ei per uisum dominus Iesus Christus dicens. 	Constans esto Barnaba, credendo
				uerissime  quoniam pro sancta deuotione qua reliquisti generationem
				tuam  pro nomine meo, prȩmia percipies ȩterna. Cunque de Iconio
				pertransissent
				Antiochiam, angelica uisio per noctem facta est beato  Paulo  apostolo dicens :
				propera Hierusalem  nec moram facias,  quoniam fratres ualde prestolantur
				aduentum tuum.
				Cum hanc uisionem beatus Paulus apostolus beato Barnabe
				panderet,  ait beatus Barnabas.  Quia uoluntati dei contradicere non expedit,
				fiat uoluntas domini.  Tantum obsecro  intercede pro me ad dominum,  ut decertatio mea
				fiat acceptabilis in conspectu eius.  Nunc enim  propero Ciprum, et post modicum
				finem complebo uite,  faciem tuam prohdolor ultra corporaliter non uisurus.
				Tunc procidit Barnabas ad pedes Pauli, et fleuit diu amare. Cuius dolori
				Paulus compatiens, noli inquit merere frater,  non enim  sine diuino misterio
				id agitur. Nanque apparuit michi hac nocte dominus dicens. Ne prohibeas
				Barnabam ire Ciprum,  quoniam prȩparata est ei gratia mea  ad illuminationem
				multorum, et sacrum martirium perficiendum. Tu autem perge Hierusalem,
				ad loca sacra uisitanda. Tunc positis genibus et oscula sibi dantes, ad  inuicem
				uale fecerunt.
				Beatus uero Barnabas ascendens nauem,  descendit
				Laoditiam, decertans  ut pergeret Ciprum.  Cum autem peruenisset Ciprum
				inuenit ibi  Timonem et Aristionem famulos domini. Timon autem  urebatur  febribus.
				Cui cum manus imposuisset beatus Barnabas, et sacrum euangelium per		inuocationem
				domini saluatoris, statim febris fugata est, et adeo corroboratus est
				infirmus,  ut continuo apostolum cum gaudio sequeretur. Ex doctrina namque
				apostolorum, beatus Barnabas euangelium sancti Mathei semper secum ferebat,  et ubicunque
				inueniebat infirmos,  ponebat illud super eos,  et continuo sanabantur a
				quocunque languore tenebantur.
				Uisitatis igitur et in fide consortatis parentibus
				suis exiuit a Cipro, inde Paphum transiturus. Cum itaque a Cipro Paphum
				transiret, obuium habuit impium et maleficum Iudeum Barieu nomine
				quem fidei resistentem olim beatus Paulus non perpetualiter sed ad tempus
				lumine oculorum priuauerat dicens. Eris cecus usque ad tempus. De quo liquido
				constat, quod ad precem Sergii Pauli proconsulis per beatum Paulum apostolum conuersus
				lumen receperit sed postmodum sicut ille Simon magus apostatando
				transgressor fieret.
				Hic itaque cum cognouisset beatum Barnabam, malitia commotus
				prohibuit eum introire Paphum. Proinde apostolus reuertens introuit  Salamínam.
				Inuenit itaque apostolus Barnabas in Salamina sinagogam Iudeorum. Quam
				ingressus, exhortari cȩpit ad fidem, et  per euangelium sancti Mathei Christi gloriam praedicare.
				Hoc cum praefatus comperisset Barieú,  et quia plurimi Iudeorum recepissent praedicationem
				sancti apostoli, omnem malitiam iniquitatis suȩ ostendens  seditione excitata
				contra sanctum apostolum fecit comprehendi.
				Quȩrebant ergo impii Iudei cum
				tradere consuli eiusdem Salamine,  affligentes illum multis suppliciis
				et uariis cruciatibus. Sed uaria nimium  ne eriperet de manibus eorum ligantes
				funem in collo eius, nocturno tempore de sinagoga in ippodromum pertraxerunt,
				et deinde foris portam. Post hȩc autem circundantes eum
				igne crudeliter cremauerunt. Sicque beatus apostolus post multos agones et diuturna certamina
				pro Christi amore adustus, migrauit ad gaudia sempiterna. Impii autem
				Iudei non saciati de nece illius, zelo concitati tulerunt sanctum  corpus eius,  et in locello plumbeo
				recludentes in mari praecipitare disponebant. Interim praefatus Iohannes discipulus qui et
				Marcus, una cum aliis fidelibus, occulte nocturno tempore tulerunt illud  et collocauerunt
				in cripta,  quȩ olim fuerat habitatio Iebuseorum, iii idus iunii,  hoc est undecima die  mensis
				ipsius. Propter hanc itaque occultam collocationem plurimis annorum curriculis uenerabile
				corpus illud latuit,  nec inueniri a christicolis ualuit,  sed  tempore Zenonis imperatoris
				et sancti Gelasii pape eodem sancto apostolo reuelante repertum est corpus eius,  atque cum imnis et laudibus
				decentissime collocatum,
				per gratiam illius   qui non patitur latere gloriam sanctorum suorum
				qui uiuit et  regnat per omnia saecula saeculorum amen.
			</p>
	</div>
</body>
</text>
</TEI>
